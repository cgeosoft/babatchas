---
layout: project.pug
permalink: el/project/the-storyteller.html
date: 2021-01-01
key: the-storyteller
lang: el
title: The Storyteller, Boutique Hotel
category: Ξενοδοχειακo
designers: Γκύζη Νεφέλη, Μακρή Χρυσή
photography: Mia Dorier Creative Agency, Ιατροπούλου Μυρτώ
pdate: Μάρτιος 2022
og: true
video: https://player.vimeo.com/video/764122521
descriptions:
    - Πρόσφατα σχεδιασμένο από την ομάδα των Babatchas Design Studio, το The Storyteller Boutique Hotel στα Μετέωρα συνδυάζει την πνευματικότητα της μοναστηριακής ζωής με τη λαϊκή αρχοντιά του τόπου.  
    - Το κτίριο στο οποίο στεγάζεται το The Storyteller Boutique συναντάται δίπλα στο δημαρχείο και τη δημοτική βιβλιοθήκη της πόλης. Πέντε διαφορετικά δωμάτια, όλα σε γήινους τόνους, διαμορφώθηκαν πρόσφατα με βασική έμπνευση το απαράμιλλης ομορφιάς τοπίο των Μετεώρων. Η ζεστή, σπιτική αίσθηση του ξενοδοχείου ολοκληρώνεται μέσω της διαμόρφωσης ενός ενιαίου κοινόχρηστου χώρου, ο οποίος θυμίζει σαλόνι κατοικίας που φιλοξενεί στιγμές χαλάρωσης καθ’ όλη τη διάρκεια της ημέρας. Στην οικεία, οικογενειακή ατμόσφαιρα συντελεί η ανοικτή κουζίνα όπου ετοιμάζεται καθημερινά και μπροστά στα μάτια των επισκεπτών πλούσιο πρωϊνό.  
    - Στο συγκεκριμένο πρότζεκτ, η ομάδα των Babatchas Design Studio δανείστηκε στοιχεία από τη μοναστηριακή καθημερινότητα, όπως τα υλικά και οι χρωματικοί τόνοι που κυριαρχούν στις μονές των Μετεώρων. «Σε αυτό το έργο στόχος μας ήταν να «δέσουμε» την εσωτερική αρχιτεκτονική με το τοπίο. Στη συνέχεια αναζητήσαμε την ουσία της τοπικής μοναστηριακής αισθητικής και την εντοπίσαμε στην μορφολογική ισορροπία ανάμεσα στο απλό και στο αυστηρό, μεταξύ βυζαντινού πλούτου και ασκητικής λιτότητας» αναφέρει η σχεδιαστική ομάδα. Τα δωμάτια ντύνουν τα λινά, πετροπλυμένα βαμβακερά υφάσματα και τα μαξιλάρια από τάπητες ενώ οι δρύινες βουρτσιστές επιφάνειες και τα μάρμαρα Perla και Boticcino κυριαρχούν στους χώρους.  
    - Η μεγαλύτερη πρόκληση στο σχεδιαστικό πρότζεκτ για το The Storyteller Boutique Hotel ήταν η επαναδιαπραγμάτευση της εικόνας του κτιρίου καθώς και η λύση του χώρου. Οι Babatchas Design Studio παρέλαβαν ένα έτοιμο κτίσμα με χώρους ήδη διαρρυθμισμένους και με σοβαρές ελλείψεις. Τα εσωτερικά και εξωτερικά κιγκλιδώματα σχεδιάστηκαν από την αρχή, όπως και το σύνολο των κουφωμάτων, με στόχο να στηθεί μία λιτή και επιβλητική όψη κτιρίου. Χρειάστηκαν επιπλέον λεπτομερείς επεμβάσεις, οι οποίες είχαν ως αποτέλεσμα την επαναδιαπραγμάτευση τόσο της χωροθέτησης, όσο και της interior αισθητικής των δωματίων αλλά και των κοινόχρηστων χώρων.  
    - Η φιλοσοφία γύρω από την οποία σχεδιάστηκε το The Storyteller Boutique Hotel δημιουργεί ένα καταφύγιο γαλήνης για όσους επιθυμούν να απολαύσουν τις ομορφιές του τόπου σαν μέρος μίας ποιοτικής εμπειρίας. Το τοπικό στοιχείο και οι ιδιαίτερες λεπτομέρειες του αποτέλεσαν άλλωστε κεντρικό πυρήνα στη διαμόρφωση του Boutique Hotel. Η σχεδιαστική ομάδα συνεργάστηκε με τους πελάτες αλλά και με μία τοπική κεραμίστρια, πάνω στην κατασκευή χειροποίητων νιπτήρων για όλα τα δωμάτια καθώς και για τα σκεύη του πρωϊνού. Τους διαδρόμους διακοσμούν πίνακες του φωτογράφου  κ. Γιώργου Τατάκη με παραδοσιακές φορεσιές, ενώ το artwork επιμελήθηκε αποκλειστικά η ομάδα του Babatchas Design Studio δημιουργώντας κομμάτια από πηλό, από ανάγλυφα κρακελέ υαλώματα αλλά και πίνακες από mixed media.  
photos:
    - photo-001.jpg
    - photo-002.jpg
    - photo-003.jpg
    - photo-004.jpg
    - photo-005.jpg
    - photo-006.jpg
    - photo-007.jpg
    - photo-008.jpg
    - photo-009.jpg
    - photo-010.jpg
    - photo-011.jpg
    - photo-012.jpg
    - photo-013.jpg
    - photo-014.jpg
    - photo-015.jpg
    - photo-016.jpg
    - photo-017.jpg
    - photo-018.jpg
    - photo-019.jpg
---
