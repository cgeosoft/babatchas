---
layout: project.pug
permalink: el/project/residence-in-kolonaki.html
date: 2021-01-01
key: residence-in-kolonaki
lang: el
title: Ιδιωτική κατοικία στο Κολωνάκι
category: Κατοικια
designers: Γκύζη Νεφέλη, Μακρή Χρυσή
photography: Ρουφοπούλου Ιωάννα
pdate: Μάιος.2021
og: true
video: https://player.vimeo.com/video/621495333
descriptions:
- "Η εκλεπτυσμένη γοητεία του Κολωνακίου συναντά το midcentury design στο τελευταίο έργο του Babatchas Design Studio. Στην καρδιά της πιο κοσμοπολίτικης γειτονιάς της Αθήνας και λίγα μέτρα μακριά από το μουσείο Κυκλαδικής τέχνης, βρίσκεται το διαμέρισμα της δεκαετίας του ’50, την ανακαίνιση του οποίου ολοκλήρωσε πρόσφατα το Babatchas Design Studio. Η αρχιτεκτονική γλώσσα και κυρίως η art deco αισθητική του κτιρίου αποτέλεσαν την έμπνευση της σχεδιαστικής ομάδας, η οποία κλήθηκε να συνδυάσει την κτιριακή εικόνα με την αγάπη των ιδιοκτητών για το midcentury design. Ιδιαίτερα αρχιτεκτονικά στοιχεία του ήδη υπάρχοντος χώρου όπως τα δρύινα πατώματα με την τεχνική του ψαροκόκαλου και τις προσεγμένες μπορντούρες, διατηρήθηκαν κατά την ανακαίνιση. Με τον ίδιο τρόπο ενσωματώθηκαν στον αρχιτεκτονικό σχεδιασμό του Babatchas Design Studio και οι εντυπωσιακές πόρτες με καΐτια που χώριζαν το χολ της εισόδου από το σαλόνι και τον παλιό χώρο του γραφείου. Στη συνέχεια χρησιμοποιήθηκαν επιλεγμένα υλικά όπως το φυσικό κουρασάνι στους τοίχους, στοιχείο που δίνει ιδιαίτερο βάθος στις ανοιχτόχρωμες επιφάνειες."
- "Κεντρικό ρόλο στον σχεδιασμό έχει διαδραματίσει η λειτουργική χρήση του χώρου καθώς το φυσικό φως ήταν περιορισμένο για τα περισσότερα δωμάτια του διαμερίσματος. Για να εξυπηρετηθούν οι ανάγκες μίας πολυμελούς οικογένειας αλλά και για να αναδειχθεί η δυνατότητα λειτουργίας του διαμερίσματος και σαν prime Airbnb, προέκυψε η ανάγκη εκμετάλλευσης του φυσικού φωτός στο έπακρο και ειδικά στους χώρους διάδρασης. Έτσι οι χώροι ύπνου και τα λουτρά τοποθετήθηκαν στα πιο σκοτεινά σημεία του σπιτιού ενώ εσωτερικοί φεγγίτες αξιοποιήθηκαν ώστε να διοχετεύεται το φυσικό φως σε όλους τους χώρους. Τέλος, κρυμμένοι αποθηκευτικοί χώροι και κρυφά περάσματα όπως walk through ντουλάπες με ψάθα που οδηγούν σε ένα «μυστικό» μπάνιο συνθέτουν σε συνδυασμό με τον αρχιτεκτονικό φωτισμό μια μυστηριακή, θεατρική ατμόσφαιρα. Στην επιλογή των επίπλων και των σχεδιαστικών αντικειμένων για το χώρο, κεντρική πυξίδα αποτέλεσε η λατρεία των ιδιοκτητών για τα κλασικά 50ς κομμάτια."
- "Στο τελικό αποτέλεσμα συναντά κανείς κομμάτια από διαφορετικές χώρες: το κλασικό τραπέζι της Eero Saarinen από μάρμαρο Arabesquato συνδυάστηκε με αυθεντικές καρέκλες Henry W. Klein από παλαιοπωλείο της Ολλανδίας. Το έπιπλο της τηλεόρασης είναι κατασκευασμένο από Πορτογάλο τεχνίτη και πρόκειται για πιστή αναπαραγωγή από 60ς design. Τέλος, η  κουζίνα σχεδιάστηκε σε κονστρουβιστική αισθητική γραμμή ώστε να ταιριάζει με τον ενιαίο χώρο σαλονιού - τραπεζαρίας. Υλικά όπως το ηφαιστειακό μάρμαρο, το ξύλο δρυ, οι μαύρες λαμαρίνες, οι βιεννέζικες ψάθες και τα τσαλακωμένα λινά Yutes σε συνδυασμό με επιλεγμένα έργα τέχνης και κεραμικά γλυπτά ολοκληρώνουν το άρτιο αισθητικό αποτέλεσμα."
photos:
- "001.jpg"
- "002.jpg"
- "003.jpg"
- "004-005.jpg"
- "006.jpg"
- "007.jpg"
- "008-015.jpg"
- "009.jpg"
- "011-014.jpg"
- "012.jpg"
- "013-016.jpg"
- "017-7545.jpg"
- "018.jpg"
- "019.jpg"
- "020.jpg"
- "021.jpg"
- "022.jpg"
- "023.jpg"
- "024.jpg"
- "025-027.jpg"
- "026.jpg"
- "028.jpg"
- "029-032.jpg"
- "032.jpg"
---
